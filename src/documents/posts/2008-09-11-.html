---
layout: default
title: קודהכרום
created: 1221098213
---
<p class="rteright" dir="rtl">טוב, אני מניח שרובנו שמענו על הדפדפן החדש מבית גוגל, <a href="http://www.google.com/chrome">כרום</a> שמו(*), שזכה אולי ליותר הייפ מכל תוכנה אחרת ששוחררה בזמן האחרון, כולל מערכות ההפעלה של אפל(!). לפחות לשבריר רגע, היו אתרים שקבעו אחוזי שימוש גבוהים בצורה חסרת תקדים - יש האומרים חצי, יש האומרים שניים וחצי - אנחנו מדברים על אחוזי גלישה בדפדפן שיצא לפני שניה וחצי לשוק. בכל מקרה, מדובר במספרים חסרי תקדים. התהודה לה זכה כרום החל מרגע דליפתו (המתוכננת והמתוזמנת, לפחות לדעת אחדים) התבטא במבול של פוסטים, ביקורות ודעות, שחלקם באמת מעניין ורציתי להביא כאן.&nbsp;</p><p class="rteright" dir="rtl"><strong>נ</strong>תחיל בשאלה: למה גוגל? ולמה דפדפן? לשאלה הזאת מתייחסת גוגל עצמה ב<a href="http://www.google.com/googlebooks/chrome/">יצירת קומיקס יפיפיה וקסומה</a>(כנסו דחוף, מה שנקרא) שלטובת כתיבתה נשכר מאייר הקומיקס הידוע(מסתבר) <a href="http://www.scottmccloud.com/">סקוט מקלאוד</a>, באמרה ש<em>כדי לאפשר המשך פיתוח ושכלול אפליקציות האינטרנט של העתיד</em>, יש צורך לחזק את הפלפורמה שנושאת את כל אותן אפליקציות(לא אתרים. לא דפים. אפליקציות) - הדפדפן. בדיעבד, אפשר למתוח קו מחבר בין הדפדפן החדש לבין טכנולוגיית <strike>גוגל</strike> <a href="http://gears.google.com/">גירז</a> ששוחררה לפני כשנה וחצי, שמאפשרת לאפליקציות ווב להמשיך לעבוד גם ללא קישוריות אינטרנט: שתיהן באות להגדיל את כוחן של אפליקציות אינטרנט ולהציב אותן במקום ממשי יותר בתחרות מול יישומי דסקטופ - למשל גוגל דוקס מול מייקרוסופט אופיס. הממ, אולי לא המעולה שבדוגמאות - למרות שאת <a href="http://docs.google.com/a/tikalk.com/Presentation?docid=dgd3548c_102gnnt2kkw&amp;hl=en">המצגת שהעברנו עדי ואני בג'י באג האחרון</a> דווקא כן חיברנו וערכנו על דוקס, מבלי שנרשמו התמוטטויות עצבים משמעותיות, וזאת בניגוד משמעותי למשרדפתוח המקרטע, לפחות על המק.</p><p dir="rtl" class="rteright">ניתוחים מתלהבים ברוח &quot;תחי גוגל! יחי האינטרנט!&quot; אפשר למצוא למכביר, למשל ב<a href="http://technology.amis.nl/blog/?p=3379">אתר של אמיס טכנולוגיות</a>, או ב<a href="http://alex.dojotoolkit.org/2008/09/the-importance-of-chrome/">בלוג של אלכס ראסל</a>, מאנשי דוג'ו, ואין תימה בדבר כל עיקר: סך הכל, מדובר בקפיצת דרך הן ויזואלית (הטאב כאפליקציה), קונספטואלית(קיצור דרך לאתר כחבר מהמניין בתפריט האפליקציות שלכם) והן טכנולוגית (הדפדפן כטרמינל גרפי ליישומי אינטרנט, המנהל פרוססים מרובים ובלתי תלויים). כל אנשי הווב שעושים לילות כימים כדי לגרום לאפליקציות האג'אקס שלהם לעבוד בצורה חלקה על מגוון דפדפנים בעודם תולשים שערות ממקומות בלתי אפשריים זכו ללא ספק בחבר חדש, שמכשכש בזנבו בהתלהבות למשמע המילה סטנדרט. ויחד עם זאת, כמו שמציין בצדק אופיר כהן ב<a href="http://www.oogiot.co.il/2008/09/09/%D7%92%D7%95%D7%92%D7%9C-%D7%9B%D7%A8%D7%95%D7%9D-%D7%9E%D7%94%D7%A4%D7%99%D7%9B%D7%AA-%D7%92%D7%9C%D7%99%D7%A9%D7%94-%D7%90%D7%95-%D7%9C%D7%99%D7%A0%D7%A7-%D7%91%D7%99%D7%99%D7%98-%D7%9E%D7%91/#more-141">עוגיות</a>, מדובר כולה בדפדפן. וכמו שבעצמם אומרים אנשי גוגל, הם לקחו הרבה רעיונות טובים מתוכנות קיימות בשוק: חיוג מהיר מאופרה, טאבים משוא&quot;ש ואחרים,&nbsp; אפליקציות אינטרנט מפרוייקט <a href="http://mozillalinks.org/wp/2007/10/prism-mozillas-take-on-desktop-web-apps/">פריזמה</a> של מוזילה(לשעבר ווב-ראנר), ועוד. מהאקפלורר הם לא לקחו כמעט כלום, למרבה המזל, למעט פסקה אומללה אחת בתנאי השימוש שאפילו במייקרוסופט לא היו מעיזים לכתוב ושירדה כעבור יומיים, שציינה כי:</p><p class="rteright" dir="rtl"><strong>&quot;על ידי כתיבת, פרסום, הצגת, התוכן אתה מעניק לגוגל זכות נצחית, בלתי ניתנת לביטול, גלובלית, חופשית מתשלום ולא-בלעדית להפיץ מחדש, להתאים, לשנות, לתרגם, לפרסם, לבצע בפומבי, להציג בפומבי ולהפיץ כל תוכן שאתה כותב, מפרסם או מציג דרך או באמצעות השירותים. הסכם הזה מיועד אך ורק למטרה הבלעדית של מתן יכולת לגוגל להציג, להפיץ ולקדם את השירותים ויתכן כי יבוטל לשירותים מסוימים כמוגדר בתנאים הנוספים לשירותים אלה&quot;. </strong><br /><em>ובעברית: על ידי שימוש בכרום, אתם מעניקים לגוגל זכויות לעשות בתוכן שהיה עד לפני כמה שניות שלכם מה שבא לה, עד שאפילו אמא שלכם לא תזהה אותו בלי בדיקת DNA. שיהיה לכם יום טוב, פראיירים.</em></p><p dir="rtl" class="rteright">(ואני מצטט את <a href="http://ira.abramov.org/blog/2008/09/03/chrome2/">עירא אברמוב</a> שמצטט את <a href="http://www.calcalist.co.il/internet/articles/0,7340,L-3112464,00.html">יוסי גורביץ'</a> שמצטט ומתרגם את <a href="http://news.cnet.com/8301-17939_109-10030522-2.html">אינה פריד מסי-נט</a> שממש הלכה וקראה את האותיות הקטנות... הרשת, איזה דבר נפלא)</p><p dir="rtl" class="rteright">טוב, מזל שזה עף החוצה דרך החלון, אחרת תוכן הבלוג הזה עוד היה יכול להיתבע ע&quot;י גוגל כשלהם(תנו לי לפנטז, מה יש, שיגעון גדלות עוד לא הרג אף אחד, עדיין) - ובעצם, לא, הרי <u>כרום יצא רק לחלונות</u>. ואני עובד במק. יברך האל את סטיב ג'ובס קשישא, ניצלתי, לפחות לבינתיים. ב<a href="http://www.google.com/chrome">אתר הדפדפן</a> אפשר להירשם לצורך קבלת הודעה על יציאת גרסת מק. ו...זהו. כאן בעצם מתחילות השאלות הקשות.</p><p dir="rtl" class="rteright">בראש ובראשונה, מכיוון שגוגל מצהירים השכם וערב על מחוייבותם לקוד הפתוח, לעקרון ה&quot;עשה טוב&quot; (יאללה יאללה, תספרו את זה לחברי ה<a href="http://www.falunnews.org.il/">פאלון גונג</a>, ל<a href="http://www.tibet.org.il/">טיבטים</a> ולשאר המיעוטים הנאנקים תחת עול הכיבוש הסיני האכזרי, החברים של גוגל) - איפה גרסת לינוקס? ובכלל, למה לייצר מוצר חדש יש מאין ולפלח חלק לא מבוטל מקהילת המשתמשים של שועלאש במקום להצטרף לפיתוח הקיים? אותה שאלה בנוגע לספריה הגרפית שפיתחו בגוגל, סקיאה? <a href="http://hackety.org/2008/09/09/sortingOutLibskia.html">מה רע בלהצטרף ולמנף את גורם</a>, פרוייקט קודפתוח קיים ובר קיימא? נראה לי שגוגל יותר מוצלחת בלקחת מאשר בלתת. יותר נכון, היא מצליחה לשמור על חזות טובה ומיטיבה בזמן שהיא מונחית לאורן של מטרות שאינן רחוקות ממטרותיהן של חברות &quot;הדור הישן&quot;, אויבותיה האידיאולוגיות-רק-לכאורה, דוגמת מיקרוסופט.</p><p dir="rtl" class="rteright">ולמי שמחפש עוד נקודות טכניות, אמנה רק את אלה:</p><p dir="rtl" class="rteright">תוספים: שנים של פיתוח תוספים לשועלאש נותרו ללא מענה, לפחות לבינתיים, למי שבוחר בכרום כדפדפנו הראשי - לא רק מפתחים וגיקים, אני חושב. הממשק של האחרון מאוד בסיסי, על גבול הפרימיטיבי, אבל זה מן הסתם ילך וישתפר בגרסאות העתידיות לצאת.</p><p dir="rtl" class="rteright">&nbsp;</p><p dir="rtl" class="rteright">לסיכום,</p><p dir="rtl" class="rteright">בינתיים, נראה לי שאני מעדיף להישאר עם שועלאש. גם כי גוגל הצליחו לעצבן אותי, גם בגלל היעדם המוחלט של פלאג-אינים, וגם כי חדשנות אמיתית ברוח הקודהפתוח לא אמצא שם - וזה בזמן שהרשת תוססת ופורחת עם פרוייקטים דוגמת <a href="http://labs.mozilla.com/2008/08/introducing-ubiquity/ ">יוביקוויטי</a> המאלפת של <a href="http://en.wikipedia.org/wiki/Aza_Raskin">אזא רסקין</a> הכריש, או <a href="http://goosh.org/">גוש</a> האלמונית-יחסית אך המגניבה לעילא ולעילא.</p><p dir="rtl" class="rteright">&nbsp;</p><p dir="rtl" class="rteright">מה איתכם?</p><p dir="rtl" class="rteright">&nbsp;</p><p dir="rtl" class="rteright">===========</p><p dir="rtl" class="rteright">&nbsp;</p><p dir="rtl" class="rteright">(*) כרום: בטרמינולוגיה של מוזילה - הסביבה החיצונית שבתוכה מוצג דף הHTML, כלומר מערכת התפריטים דפי הקונפיגורציה ויתר הדברים שקשורים לניהול הדפדפן(ותודה ל<a href="http://marksw.com/wordpress/?p=663">מרק קפלון</a>)</p><p dir="rtl" class="rteright">(**) <a href="http://en.wikipedia.org/wiki/Kodachrome">קודהכרום</a>: אחד מסרטי הצילום הצבעוניים הראשונים והמוצלחים ביותר, שאף זכה לשיר מאת פול סיימון:</p>    <p dir="rtl" class="rteright"><object width="425" height="344"><param name="movie" value="about:blank" /><param name="allowFullScreen" value="true" /><embed width="425" height="344" src="http://www.youtube.com/v/3hSXKjHDKkY&amp;hl=en&amp;fs=1" type="application/x-shockwave-flash" allowfullscreen="true"></embed></object></p>
